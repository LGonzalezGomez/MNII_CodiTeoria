En aquest capítol aprendrem a guardar en format png les gràfiques que hem fet en els capítols anteriors. Per a fer-ho s'ha d'introduir el concepte de terminal. Els terminals de gnuplot són "el pack de llibreries" de funcions que estem fent servir en un cert moment. Hi han molts de terminals i cadascún d'ells ens permet funcions que altres no tenen. Sense saber-ho, depenent del sistema operatiu que feu servir, i de com heu instal·lat gnuplot, heu estat fent servir el terminal "windows", el "x11", el "xterm"... tots aquests, són terminals per a la previsualització de gràfics, i per tant no ens permeten generar cap output en forma de fitxer. Per a fer-ho, hem de canviar de terminal. En aquest capítol utilitzarem el terminal "pngcairo" per a generar fitxers png. En la carpeta trobareu un script, que generarà un arxiu png on trobareu la gràfica generada en el capítol anterior.
